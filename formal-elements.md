<div style="text-align: right;" dir='rtl' lang='he'>

# מגן היער

### "גדלו את התקווה, השיבו את הטבע!" 🌱








## מהות המשחק

"מגן היער" הוא משחק אסטרטגיה מבוסס שלבים בו השחקן מגלם בול עץ עתיק ומיסטי שמטרתו לשקם יער שהושמד. בכל שלב, עליו לשתול, לגדל ולהגן על אחת מ-"ליבות היער" – זרעי עצים מיוחדים אשר בכוחם להצמיח את חלקות היער החרוך מחדש. במהלך המשחק, בול העץ משיג כוחות חדשים המאפשרים לו להגן על היער ולשמור על איזון הטבע.

---

## רכיבים רשמיים
### 1. שחקנים
      
#### •	קהל יעד:

ילדים, נוער ומבוגרים בגילאי 8 ומעלה, חובבי טבע ומשחקי אסטרטגיה. המשחק הינו בעל רמת קושי עולה ומתאים למתחילים ולמתקדמים.

#### •	מספר שחקנים:
המשחק הוא יחידני.

#### •	דפוסי אינטראקציה:
השחקן פועל לבדו אך נדרש לקבל החלטות אסטרטגיות בין צבירת משאבים להתגוננות, המוסיפות אלמנט של אתגר פנימי.
________________________________________
### 2. יעדים
#### •	יעדים לטווח ארוך:

★ החזרת היער חזרה לחיים כפי שהיה בתחילת המשחק ע"י הצמחת כל 5 העצים המיוחדים אשר יגנו על היער.

#### •	יעדים לטווח בינוני:
★	חיזוק הדמות בעזרת מעבר שלבים והשגת יכולות חדשות.

★	שתילת העץ בשלב הנוכחי במקומו הייעודי, בכל שלב השחקן יאלץ למצוא זרע מיוחד אותו יצטרך לשתול במקום ייעודי ובהמשך גם לשמור עליו.

#### •	יעדים לטווח הקצר:
★	איסוף משאבים – טיפות מים וקרני שמש.

★	הגנה על העץ בזמן הצמיחה שלו מהאויבים השונים המאיימים לפגוע בו.

★	טיפול בשתיל ועידוד צמיחתו בכך שהשחקן מביא לו קרני שמש וטיפות מים.

נשים לב כי בעוד יעד אחד של השחקן הוא להסתובב ולאסוף קרני שמש וטיפות מים, יעד אחר שלו הוא שמירה על השתיל מאויבים, כך שהיעדים האלו סותרים ויאתגרו את השחקן במהלך המשחק.
#### איך המשחק מציג יעדים:
* בתחילת המשחק, השחקן מקבל סביבה בטוחה בה הוא מקבל הסבר התחלתי על התנועה במשחק ועל המקשים ובנוסף מקבל היכרות נוחה עם תהליך מעבר השלבים – השגת הזרע, שתילתו וגידול השתיל עד לעץ מלא.
*  בתחילת כל שלב, דמות של אור יער מנחה את השחקן ומסבירה את היעדים המרכזיים והאיומים הצפויים.
________________________________________
### 3.	 תהליכים
       
#### •	תהליך התחלה:
     
  בתחילת המשחק מוצגת לשחקן סצנה קצרה של יער חרוך והרסני, המדגישה את המטרה של השחקן לשקם אותו. השחקן רואה את בול העץ ומקבל את המשימה להגן על זרעים ולאסוף משאבים חיוניים כמו מים ואור שמש.
#### •	תהליך הליבה:
    
   השחקן מגן על הזרע באמצעות כלי הנשק המתאימים לכל שלב. לדוגמה, נגד טיפות האש בשלב הראשון הוא משתמש בזרם מים. בכל שלב, השחקן אוסף משאבים ומפעיל כוחות כדי לעמוד באיומים שמתגברים עם הזמן.
#### •	תהליך הסיום:
    
   בסוף כל שלב, השחקן מצמיח עץ חדש המספק כוחות או יכולות נוספות לשלב הבא. לאחר שהיער כולו שוקם, השחקן מסיים את המשחק עם יער חדש מלא חיים.
      
#### •	פקדים:
השחקן משתמש בעכבר (במחשב) להפעלת כוחות ותקיפה ובמקשים להזזת בול העץ ולאינטראקציה עם הזרע והשתיל.
####       •	איך השחקן ילמד על התהליכים:
כל תהליך מוסבר בתחילת כל שלב בצורה אינטואיטיבית, בתחילת המשחק ישנה סביבת ניסיון הכוללת הדרכה, המאפשרת לשחקן לגלות את הדרכים בהם התהליכים עובדים, לדוגמה שתילת השתיל וגידולו. בנוסף, בכל שלב חדש הדמות של אור היער מסבירה כל תהליך חדש שיתווסף.
________________________________________
### 4.	 חוקים
       
#### •	חוקי פעולה:

★	השחקן מוגבל בכמות המים והאור שהוא יכול לצבור, והוא חייב לחלק אותם בין הצורך בצמיחה לבין הגנה.

★ השחקן מוגבל במרחב באופן טבעי ע"י גבולות היער, או גבול השלב הבא.

★	השחקן מוגבל בעוצמת ההתקפות שלו.

★	השחקן מוגבל ע"י מד החיים של הצמח באותו השלב בו הוא נמצא, במידה והצמח נהרס, המשחק הסתיים ועל השחקן להתחיל מחדש.

#### •	חוקי תוצאות:
★	על מנת לעבור כל שלב, השחקן יצטרך לטהר שטח יער מסוים ולהחזירו לחיים. על מנת לעשות זאת עליו למצוא את הזרע המיוחד, לשתול אותו ולגדלו לעץ מלא, כאשר בו זמנית  עליו להתמודד עם האויבים המנסים להשמיד את השתיל.

★	על מנת לנצח את המשחק, על השחקן לעבור את חמשת השלבים, לנצח את הבוס בסיומם ולהחיות את היער כולו לחיים.
#### •	איך השחקן ילמד את חוקי המשחק:
★	רוב חוקי המשחק מוסברים בשלב ההתחלתי – בו השחקן יתנסה במציאת הזרע, לקיחתו, שתילתו וכן איסוף קרני שמש וטיפות מים וטיפול בשתיל בעזרתן.

★	בנוסף תהיינה התנסות עם אויבים "קלים" בשלב הלימוד.

★	לאורך תהליך שתילת העץ יופיע מד על מסך השחקן המראה כמה העץ גדל וכמה נשאר לו לצמוח עד מצבו המלא.

★	הגבולות יהיו טבעיים למשתמש ובלתי מורגשים ויהיו מורכבים מתוואי טבע מסוים כמו מים, יער עבות, או ערמת אבנים.

★	לשחקן יהיו שני מדדים המצביעים בכל זמן נתון על כמות טיפות המים וקרני השמש שהוא אסף ומחזיק כרגע.
________________________________________
### 5.	 משאבים

#### •	משאבים:
 המשאבים במשחק הם מים וקרני שמש.
#### •	איך המשאבים מועילים:
מים נדרשים לכיבוי אש ולהשקיית עצים, ואור שמש נדרש לצמיחת הזרע ולהפעלת קרני חיזוק.
#### •	אופן ההשגה:
השחקן משיג משאבים על ידי איסוף מטיפות מים ואור המופיעים על המסך.
#### •	נדירות המשאבים:
המשאבים מותאמים לקושי כל שלב, ומופיעים בתדירות יורדת, כך שהשחקן נדרש לנהל אותם בתבונה ובאסטרטגיה מסוימת.
#### •	איך המשחק מציג את המשאבים:
כמות המשאבים מוצגת בתחתית המסך.
________________________________________
### 6.	 עימותים
#### •	עימותים מול המערכת:
השחקן מתמודד מול איומים סביבתיים רבים כמו טיפות אש, מנסרים מכניים, ועוד, כאשר כל אויב מתאפיין על פי אווירת המרחב והשלב בו השחקן נמצא.
#### •	עימותים פנימיים:
השחקן מתלבט בין איסוף משאבים לבין הגנה על הזרע.
________________________________________
### 7.	גבולות
#### •	גבולות עולם המשחק:

★	העולם מוגבל לכל שלב, ויש גבול לסביבה בה יכול השחקן להתקדם.

★ לכל שלב יש מפה שטוחה ומוגדרת היטב.

★ עקרונות התכנון במפה: כל איזור במשחק יחזיק הרבה רמזים ויזואליים המנחים את השחקן על סדר הפעולה ומיקומים חשובים.
________________________________________
### 8.	תוצאות
#### •	אפשרויות תוצאה:

★	ניצחון – שיקום היער בכל שלב ובסופו של דבר הצלת היער כולו המסמל את הטבע.

★ כישלון – איבוד השתיל ובעצם הפסד של הטבע (הריסתו ע"י האויבים).
#### •	השפעת המזל מול כישרון:
ההתקדמות תלויה בעיקר בכישרון בניהול משאבים והתגוננות מפני איומים, המזל אינו מהווה מרכיב משמעותי בהתקדמות במשחק.

---

## סקר שוק
### ביטויי חיפוש:
#### "nature restoration game"
#### "forest defense game"
#### "plant growing game"
#### "forest keeper game"
#### "environmental game"
#### "forest guardian"
#### "the guardian of the forest".

### משחקים דומים:
#### 1. Rewild
#### קישור וצילום מסך:
![Rewild](https://raw.githubusercontent.com/Tal-s-game/Guardian-Of-The-Woods/refs/heads/main/Assets/Rewild.png)



####	מה שונה במשחק שלנו:
המשחק **Rewild**  הוא משחק ששם דגש על שיקום סביבתי כללי. המשחק שלנו ייחודי בכך שהוא מתמקד באיומים סביבתיים ממשיים ומספק כוחות לשחקן להתמודד עימם באופן פעיל ובזמן אמת.
#### 2.	Eco
####  קישור וצילום מסך:
      
![Eco](https://raw.githubusercontent.com/Tal-s-game/Guardian-Of-The-Woods/refs/heads/main/Assets/Eco.png)

#### מה שונה במשחק שלנו:
המשחק **Eco** מתמקד בקהילה ובפיתוח ציוויליזציה תוך שמירה על הסביבה. המשחק שלנו הוא אסטרטגי ויחידני עם דגש על התמודדות עם מכשולים הנגרמים ישירות על ידי התערבות האדם.
### ייחודיות המשחק
רכיב הייחודיות המרכזי במשחק הוא השילוב בין הצמחת עצים לבין התמודדות עם איומים פעילים – מה שמציב את השחקן בתפקיד שומר יער אמיתי. בו זמנית המשחק מדגיש וממחיש בצורה טובה את הסכנות הקיימות לטבע שלנו בימים אלו, ויכול ליצור אצל השחקן חיבור לטבע והבנת ההשפעה שלו בתור אדם עליו.


</div>
